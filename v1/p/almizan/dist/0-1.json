{"section": "آنلاین", "subsections": [{"text": "<p>در این سایت می‌توانید به ترجمه‌ی کامل تفسیر المیزان به صورت آنلاین و بدون نیاز به نصب نرم‌افزار اضافی دسترسی پیدا کنید. همچنین سعی شده است که محتوای این تفسیر ارزشمند به صورتی خوانا، دسته‌بندی شده و قابل ارجاع دادن نمایش داده شود تا مخاطبین عام متون مذهبی به راحتی بتوانند از آن استفاده نمایند.</p>", "title": "معرفی تفسیر المیزان آنلاین"}, {"text": "<p>متن تفسیر المیزان منطبق با ترتیب آیات قرآن و با رویکرد بیان مباحث تفسیری در چندین عنوان ذیل هر دسته آیه‌ی متوالی مرتبط به یکدیگر تنظیم شده است. در این سایت، در عنوان صفحه، نام سوره و دسته آیات نشان داده می‌شود. متن عربی آیات نیز در بالای صفحه قابل مشاهده است. در نوار سمت راست، عناوین بحث شده ذیل این دسته آیات نمایش داده می‌شوند و در کنار آن متن تفسیر المیزان قابل مطالعه است. با استفاده از کلیدهای جهتی موجود در پایین سمت راست سایت، می‌توانید به دسته آیات قبل و بعد دسترسی پیدا کنید.</p><p>اگر به آدرس صفحه دقت کنید، در انتهای آن شماره‌ی سوره و دسته آیه ذکر شده است. با کپی کردن آدرس صفحه و ارسال آن برای دوستان خود، می‌توانید به راحتی ایشان را به بخشی خاص از تفسیر المیزان ارجاع دهید.</p><p>برای شروع مطالعه، از پایین نوار سمت راست صفحه، دکمه‌ی دارای شکل فلش چپ را بزنید. لازم به توضیح است که مطالب این سایت به جز این صفحه، همه ترجمه‌ی تفسیر المیزان به نقل از سایت شهید آوینی، و بدون تغییر در محتوای آن می‌باشد. البته برخی ویرایش‌های نگارشی جزئی برای تسهیل مطالعه در آن صورت گرفته است.</p>", "title": "راهنمای استفاده"}, {"text": "<p>این سایت در حال حاضر به صورت آزمایشی فعال است و تنها شامل محتوای جلد اول تفسیر المیزان می‌شود. به یاری خدا؛ تکمیل محتوا، اختصاص دامنه مناسب، بهبود قابلیت ارجاع‌دهی، و افزودن ویژگی‌هایی برای درک بهتر متن از جمله گام‌های آتی توسعه خواهد بود.</p>", "title": "روند توسعه"}], "chapter": "تفسیر المیزان", "translations": ["به نام خداوند بخشنده بخشایشگر"], "versesOffset": null, "id": "0-1", "verses": ["بسم الله الرحمن الرحیم"]}